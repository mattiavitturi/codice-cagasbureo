# Codice Cagasbureo

## Prefazione
Questo documento mira a definire delle regole generali a cui tutti i membri di un gruppo di amici sono tenuti a seguire. È appositamente scritto in modo generale e libero all'interpretazione dando libertà alle compagnie di autoregolarsi in base alle necessità.

## Definizioni
- Compagnia: Se non diversamente specificato si intende un gruppo di persone legate da un rapporto stretto di amicizia, ossia tutte le persone obbligate a seguire il presente Codice.
- Macchina, Brum, Auto, Mezzo: Autoveicolo come definito nel Codice della Strada.
- Caneo: Sigaretta o qualsiasi oggetto consumabile tramite inalazione dei fumi o vapori prodotti dalla combustione o riscaldamente in qualsiasi forma.
- Live, Stream: Trasmissione in diretta.

### Disposizioni generali

#### Art.1 - Le fonti
Costituiscono fonti del diritto, per ordine di importanza:
1. le leggi
2. i regolamenti
3. gli usi e le consuetudini
4. il buonsenso

#### Art.2 - Modifiche
Ogni membro della Compagnia ha diritto a proporre la modifica, aggiunta, o rimozione di una o più parti del Codice. Ogni alterazione necessita dell'approvazione di almento metà più uno dei membri della Compagnia.

#### Art.3 - Efficacia delle leggi
La legge non ha effetto retroattivo.

### Delle controversie

#### Art.4 - Costituzione del Tribunale Cagasbureo
A causa della violazione del Codice e/o controversie tra uno o più membri della Compagnia viene costituito un Tribunale temporaneo relativo alla discussione in atto.

Il Tribunale Cagasbureo è composto da:
- le Parti
- la Giuria

#### Art.5 - La Giuria
La Giuria è composta dai membri della Compagnia non direttamente coinvolti nelle controversie. La Giuria è da considerarsi un'unica entità avente potere giudiziario ed esecutivo tramite consenso dei membri della Giuria di almeno metà più uno di tali membri.

La Giuria deve essere composta da almeo tre (3) membri della Compagnia non direttamente coinvolti. Nel caso non sia possibile subentrano nella Giuria anche le Parti.

La Giuria è obbligata ad usare i poteri conferiti nella maniera più equa, imparziale e rispettosa verso le Parti commisurata alla gravità delle controversie.

Lo scopo della Giuria è quello di risolvere le controversie nel modo più pacifico possibile.

#### Art.6 - Le Parti
Ogni Parte è da considerarsi come un'unica entità anche se composta da più membri. Ogni Parte ha il diritto e il dovere di esprimere al Tribunale la propria versione delle controversie nel rispetto delle altre Parti.

### Dei favori

#### Art.7 - (non) Obblighi
Nessun membro della Compagnia è obbligato a fare favori rispetto a un altro membro. Il favore è disciplinato dal buonsenso, bontà e generosità dei membri.

#### Art.8 - Ritorsione
Non è assolutamente ammesso ritorcere contro a un membro della Compagnia i favori fatti e non.

#### Art.9 - Abusi
Qualsiasi membro della Compagnia che riceve favori da un altro membro deve sentirsi moralmente obbligato a restituire il favore nella maniera più consona.

Non è ammesso l'abuso dei favori per obbligare premeditatamente qualsiasi membro a restituire i favori ricevuti.

Non è ammesso l'abuso dei favori per avere un tornaconto personate presente o futuro dato dal favore compiuto.

### Dei trasporti

#### Art. 10 - Conducente designato
Il conducente di un autoveicolo, incaricato dai membri della Compagnia, ha diritto a un rimborso in qualsiasi forma concordata con la Compagnia.

Il conducente ha la responsabilità di tutti i membri della Compagnia che sono suoi passeggeri.

---
Work in progress
---
